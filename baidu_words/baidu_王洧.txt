









收藏
查看我的收藏



0
有用+1
已投票



0





























王洧
编辑
锁定

本词条缺少名片图，补充相关内容使词条更完整，还能快速升级，赶紧来编辑吧！


王洧（wáng wěi），号仙麓，南宋闽县（今福建福州）人。理宗宝祐四年（一二五六年）入浙江帅幕。




本    名

王洧

字    号

仙麓


民族族群

汉族

出生地

南宋闽县

主要作品

《清溪周高士芝房》




目录



1
人物简介


2
人物生平










王洧人物简介
编辑

糖多令/唐多令（词）
《清溪周高士芝房》
《宝佑丙辰余奉漕檄经从得识九锁山面目咸淳乙》
《湖山十景·苏堤春晓》
《湖山十景·三潭印月》
《湖山十景·曲院风荷》
《湖山十景·平湖秋月》
《湖山十景·南屏晚钟》
《湖山十景·柳浪闻莺》
《湖山十景·两峰插云》
《湖山十景·雷峰夕照》
《湖山十景·花港观鱼》
《湖山十景·断桥残雪》




王洧人物生平
编辑

糖多令/唐多令（词）
（庆曹松庐待郎，与秋壑只争二日，曹新除两浙漕。八月初十）
雁荡接台山。秋来最好看。寿星明、高现云端。八月初弦三日里，□二老、福人间。玉节近天颜。东西两路安。祝苍松、节劲根蟠。相汉元勋萧第一，留次位、著曹参。
《清溪周高士芝房》
清溪贤好客，天付此芝房。
花竹四时景，轩窗几处堂。
云闲侵袂湿，泉冷带丹香。
曲水亭尤好，何时共禊觞。
《宝佑丙辰余奉漕檄经从得识九锁山面目咸淳乙》
九锁山寒玉作围，红尘世事可曾知。
峰回似觉前无路，身到因思旧有诗。
云掩岩扉龙蛰冷，月明华表鹤归迟。
梅花笑我真迂阔，踏雪重游腊尽时。
《湖山十景·苏堤春晓》
孤山落月趁疎钟，画舫参差柳岸风。
鸾梦初醒人未起，金鸦飞上五云东。
《湖山十景·三潭印月》
塔边分占宿湖船，宝鉴开匳水接天。
横玉叫云何处起，波心惊觉老龙眠。
《湖山十景·曲院风荷》
避暑人归自冷泉，埠头云锦晚凉天。
爱渠香阵随人远，行过高桥方买船。
《湖山十景·平湖秋月》
万顷寒光一席铺，冰轮行处片云无。
鹫峰遥度西风冷，桂子纷纷点玉壶。
《湖山十景·南屏晚钟》
涑水崖碑半绿苔，春游谁向此山来。
晚烟深处蒲牢响，僧自城中应供回。
《湖山十景·柳浪闻莺》
如簧巧啭最高枝，苑树青归万缕丝。
玉辇不来春又老，声声诉与落花知。
《湖山十景·两峰插云》
浮图对立晓崔嵬，积翠浮空霁霭迷。
试向凤凰山上望，南高天近北烟低。
《湖山十景·雷峰夕照》
塔影初收日色昏，隔墙人语近甘园。
南山游遍分归路，半入钱唐半暗门。
《湖山十景·花港观鱼》
断汊惟余旧姓存，倚阑投饵说当年。
沙鸥曾见园兴废，近日游人又玉泉。
《湖山十景·断桥残雪》
望湖亭外半青山，跨水修梁影亦寒。
待伴痕旁分草绿，鹤惊碎玉啄阑干。
[1] 


参考资料



1.
  
百度国学 




词条标签：


人物





