






收藏
查看我的收藏



0
有用+1
已投票



0





























何勉
编辑
锁定

本词条缺少名片图，补充相关内容使词条更完整，还能快速升级，赶紧来编辑吧！


何勉（1680－1752）字尚敏，号止庵，福建侯官人，清朝将领。初授督标把总。康熙五十八年，薛彦文等聚后洋山为匪，勉奉檄捕擒之。乾隆十年，以疾乞休，诏解任回籍调治。寻召诣京师，以笃老，命原品休致。十七年，卒，赐祭葬。子思和，嗣世职。二十七年，复官台湾总兵。




本    名

何勉

字    号

字尚敏，号止庵


所处时代

清朝

出生地

福建侯官人


何勉（1680－1752）字尚敏，号止庵，福建侯官人，清朝将领。初授督标把总。康熙五十八年，薛彦文等聚后洋山为匪，勉奉檄捕擒之。
六十年，从提督施世骠讨朱一贵，勉攻南路，擒其党杜会三、苏清等；又於北路获黄潜等二十六人。明年，迁台湾镇标千总。时一贵馀党王忠等出没内山，巡视台湾御史吴达礼督捕治，总兵蓝廷珍檄勉侦缉。遣降卒为导，入凤山深箐中，获贼党刘富生，思拒捕，立擒之。擢北路营参将，予拖沙喇哈番世职。
雍正四年，水连沙等社叛番蠢动，总督高其倬檄从台湾道吴昌祚按治。勉攻北港，番请降，水连沙二十五社悉平。迁湖广洞庭协副将。十年，贵州九股苗作乱，诏发湖广兵二千协剿。提督张正兴檄勉领兵五百赴贵州，进攻交汪寨。勉乘雾夹击，苗败遁，复据莲花峰筑屯。时贵州提督哈元生自台拱移军至，令勉攻其东。勉先登夺，贼窜走，掩击之，阵斩其渠，馀众就擒。擢云南鹤丽镇总兵，调临元，复调广东左翼。五年，调台湾，寻又移南澳，署福建水师提督。
乾隆十年，以疾乞休，诏解任回籍调治。寻召诣京师，以笃老，命原品休致。十七年，卒，赐祭葬。子思和，嗣世职。二十七年，复官台湾总兵。
词条标签：


行业人物

，
清朝

，
人物





