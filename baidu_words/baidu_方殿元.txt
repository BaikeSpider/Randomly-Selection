






收藏
查看我的收藏



0
有用+1
已投票



0





























方殿元
编辑
锁定



方殿元，[约公元一六七一年前后在世]字蒙章，号九谷，广东番禺人。生卒年均不详，约清圣祖康熙十年前后在世。康熙三年（公元一六六四年）进士。历官江苏江宁县知县，能以经术饰吏治。旋引疾去，侨寓苏州。犹于故乡置祭田百亩，以给贫困之兄弟。殿元工诗文，尤长于乐府，为“岭南七子”之一。所著有九谷集，与环书《清史列传》并行于世。




本    名

方殿元

别    称

无

字    号

字蒙章，号九谷

所处时代

清朝

民族族群

不详


出生地

广东番禺

出生时间

约公元一六七一年

去世时间

不详

主要作品

《九谷集》

主要成就

“岭南七子”之一


褒斜道
褒斜道，三载烽烟令人老。嵯峨云栈四百里，其下黑龙江中水。北走三秦南走蜀，长蛇猛虎盘深谷。张良一烧不可测，顾盼从容得秦鹿。谒葛艰难数出师，大星夜落三军哭。英雄成败且有数，况乃区区一狐兔。黄尘澒洞入秦州，风雪关山劳远戍。铁马回头望陇山，断肠家过秦川路。更有子午与黄金，十里百折伤人心。悬崖削壁日月黑，使尔战魂招不得。
蜀山高
蜀山高，年年草木愁旌旄，西风凓冽心烦劳。绝壁岧峣开剑阁，栈道微茫千里窄。哀猿昼昼向人啼，豺虎嗥号夜相索。恨雨愁风魍魉豪，自古何曾帝王宅。当年昭烈汉王孙，羁旅风云无所讬。先起奸雄不让人，草庐权定三分策。他如窃据公孙述，只作须臾狐兔窟。英雄步武自堂堂，险阻从来无用物。空使蛇龙作战场，孤儿弱母家相失。不见君乡昔日有望帝，化为杜鹃一何细。日日催归归无计，倒啼血泪三春逝。
洞庭波
洞庭波，欲渡不得忧如何。岷峨六月下雪水，九江不流平如砥。朝朝日月镜中开，时时兰芷香风起。自从氛祲飞鲸鳄，白浪如山断衡霍。蛟龙一夜失窟宅，昼日冥冥风雨恶。四山阴火烧白骨，归梦无津湖水阔。夜半寒笳吹一声，哀猿尽叫丹枫脱。湘灵听之罢鼓瑟，九疑无路千峰黑。一时弹断五弦琴，惆怅南风来不得。江南日夜造楼船，澄清望断在明年。羁客穷途谁不老，何日湖边看春草。
五溪深
五溪深，鱼鳖网尽伤人心。伏波昔下槃瓠国，矍铄悲歌夜吹笛。十万征人未尽归，千年流水声凄恻。今时鼠窃是何意，幽谷深山盗名字。东南盗贼应声气，将帅旌旄横满地。官军三载住长沙，万马齐驱非地利。壁垒坚营休士卒，食尽锋摧待其毙。巴陵南畔最卑湿，瘴雨岚风四时急。画角吹残刁斗断，征人相抱旌竿泣。南天杀气操生死，雁飞未到衡阳止。欲寄音书一问家，家过衡阳几千里。
吴航头在福州，夫差乘船略地至此，故名。
吴航头，日夜滔滔使人愁。夫差当日臣于越，七闽一顾雄心发。乘船直尽大海东，回向中原事征伐。黄池会罢国已空，潮去潮来只明月。太伯子孙尚如此，何况鸿毛窃风起。未许苴茅恋不归，化作战场几千里。海上波涛何日止，欲学田横岂能比。近闻剽掠到循城，科头跣足拥旄旌。吾家去此四百里，乘流一夜能兼程。有姊孀孤弟妹弱，满地兵戈何所讬。待得安澜斩鲸鳄，羁旅忧多头亦白。
五羊城
五羊城，我生之初犹太平。朱楼甲第满大道，中宵击鼓还吹笙。南隅地僻昧天意，二王赫怒来专征。城中诸将各留命，百万蒸黎一日烹。家家宛转蛾眉女，尽入王宫作歌舞。妙舞娇歌杂鬼哭，疮痍尚在重翻覆。乱后遗黎又仳离，当日哀嫠更茕独。前秋奉母辞乡里，弟妹牵衣怜我姊。日日高楼望母归，谁知魂返烽烟里。魂返烽烟不可知，灵輀倏忽滞三期。何年得度梅关去，泣血浈江向南注。
答陈元孝寄约诗邮三作兼柬梁药亭
怀人似秋色，日在碧梧枝。吾道自千古，斯文共一时。开春结幽愫，每月联新诗。袖里芳兰乱，馨香好赠谁。
江南花色好，南海更便妍。梅风媚长至，桃日艳春前。芳思归词赋，风流入管弦。曲江兴绝唱，和者已千年。
我辈无相识，孤音待后人。炼成千岁鼎，谢尽片时春。南郭群为吹，西施独自颦。殷勤寄明月，一月一回新。
泊京口怀诸弟
西风初起越江头，九月寒波到润州。日落烟迷瓜步远，月高潮涌海门秋。归程客上西津渡，怀古人登北固楼。明日携家寄吴市，雁声南尽不胜愁。
狂生
独抱瑶琴上讼堂，怀山仍奏紫芝章。狂生不解看颦笑，直道何劳较短长。击柝无官贫仕苦，折腰难去吏情伤。田园一别荒芜尽，况复连年是战场。
过浈阳峡怀陶苦子
独吟江上惜秋光，忆我同声水一方。回首青山看不尽，一帆疏雨过浈阳。

词条标签：


政治人物

，
官员

，
古代史

，
历史

，
人物





