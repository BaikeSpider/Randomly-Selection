









收藏
查看我的收藏



0
有用+1
已投票



0





























陈九川
编辑
锁定

本词条缺少名片图，补充相关内容使词条更完整，还能快速升级，赶紧来编辑吧！


陈九川（1494-1562）字惟溶，又字惟濬，号竹亭，后号明水。江西临川人。明中期理学家、诗人。阳明心学江右重要人员之一。




本    名

陈九川

别    称

竹亭，明水

字    号

惟溶

所处时代

明中期


民族族群

汉

出生地

江西抚州临川

出生时间

1494

去世时间

1562

主要作品

《明水陈先生集》14卷   《传习续录》




目录



1
人物生平


2
人物评价


3
个人作品





生于明孝宗弘治七年，卒于世宗嘉靖四十一年，年六十九岁。正德九年（1514）进士。授太常博士。武宗南巡寻欢作乐，与赣籍官员修撰舒芬、考功员外郎夏良胜、礼部主事万潮等，连疏谏反对，触怒武宗，入狱，罚跪午门的五昼夜，几死廷杖，削为民。此四人被称为“江西四谏”。世宗即位后，复任礼部主客司郎中，又因改革旧制，“正贡献名物，节犒赏费数万”，得罪权贵，遭诬陷入狱，流放镇海卫（今福建龙海县镇海乡）。遇敕复官，后辞官归家，家中迭遭变故，父母兄弟俱亡，精神颓丧，先后移居临川明水山（今临川温泉乡境内）及县城（今抚州市）拟岘台等处，以读书、讲学自遣，易号明水，周游讲学名山以终。
陈九川崇尚心学，曾拜王守仁为师，是江右王门的代表人物。著有《明水陈先生集》14卷（为其门人董君和辑），存目于《四库全书总目》集部别集类，其中8卷为讲稿与散文，6卷为诗。晚年著有《传习续录》等书。事见《（同治）临川县志》、《明吏》、《四库全书》、《江西通志》、（清）黄宗羲《郎中陈明水先生九川》、《江西诗征》。




陈九川人物生平
编辑

明水先生，临川人也。先生姓陈，先为直隶宁国宣城着族；叔高祖陈迪以大宗伯殉建文皇帝难，通族远窜；曾祖礼遂之临川，子孙遂为临川人；祖曰溥，字孟渊，号遯庵；父昆，字献璧，号闲翁，翁以先生贵，得封文林郎、太常博士，母吴氏，封宜人。
先生生弘治甲寅年十月十六日，先时母孺人梦叶吞星，已而果得先生。先生讳九川，字惟浚，初号竹亭，改号明水，倡道东南，为世羽仪，学士大夫咸称明水先生。先生生而颖慧峻发，岐嶷不群。出就外傅，日记数千言，同舍儿课业弗瞭，为之解譬不倦。其傅奇之，谓群儿曰：“陈生，若辈师，毋年以也。”居无何，告闲翁曰：“吾不足为令子师矣，宜付大儒陶冶，自当超然脱颖。”翁疑其不率命，既讯其业实，乃遣。卒业于行斋饶公之门。饶公从游者众，且多成人，士历试课，无出乃右。先生质考，往往及先儒所未发；读史，必稽核是非，要于当而后已。饶公益大奇之，曰：“陈生不当在弟子列，吾老友也。”先生自是学懋而识卓卓矣。当童子时，督学校艺，凡三进为弟子员，先生三不就，语人曰：“吾父谓余德性未就定，恐不足以逐队，愿少俟焉。”恒闭户弥年，博极群书，天文地理，兵历百家，殚究靡遗，虽时务繁文，不练达密察不已也。既久，乃曰“圣学宜不琐琐若此”，取周程书，沉潜复熟，洗涤习心，专意圣学，而时艺日益根据矣。正德壬申，督学崆峒李公试抚士，召县令龙君曰：“何邑中无一奇士乎？宜拾遗以进。”龙素知先生名，强之就试。崆峒阅先生卷，啧啧称奇士。岁癸酉，先生与行斋同举于乡。抚俗，得举，例永乐骑迎归，先生独步还。甲戌，成进士，观礼部政，同堂多用骏骑，先生独策蹇以往。或议其僻，弗恤也。一夕忽曰：“漆雕开谓吾斯未信，余可自信与？”遂上疏请告。凡三疏，始得允。即日往谒先师阳明先生门，得闻良知之学。乃跃然曰：“道在是矣。”默坐定悟，无间昼夜，商榷砥砺，要于自得。先时，尝着《春秋本旨》、《周易正义》、《诗说》、《礼解》诸书，引烛焚之。叹曰：“六经且脚注耳，何有于是？”居数年，复出北上，授太常博士，志念日益精确，毅然不挠。
己卯，阉宦谋惑，武庙南巡，众皆汹汹不知计，先生独与修撰舒梓溪、员外夏东洲、主事万五溪诸人谋曰：“此君父之难，宗社忧也，岂宜自爱？”力上章尼之。武皇震怒，命梏项拳跪午门外，凡五昼夜。先生不敢懈，无几，微见于颜面，已乃各杖，削为编氓。台谏部寺，相继谏止，先生曲突之功居多，直声竦振。朝野有“四君子”之咏。
归里中，聚友讲学为务，青袍布袜，不履公庭，复与东廓邹君事阳明先生于虔台，学益精邃。阳明先生尝赠以诗曰：“况已妙龄先卓立，直从心地究宗元。”先生归抚，倡学益力，抚士始知有圣学。辛巳，圣天子龙飞，召诸直谏者官。先生仍拜前职。寻转仪制司员外郎。奉使封弋阳王，得谒阙里庙。复命道出淛东，又与东廓邹君密约，复见阳明先师，竟所未闻。寻转主客郎中，裁革日严，群小衔之，潜令通事诬奏先生处夷严刻，乞赐罢斥，以消边衅。诏下锦衣狱，杖加濒死，童仆环泣，先生睁目曰：“吾死国事，无憾也。汝等南还，善事吾亲而已，何以泣为？”
丙戌，竟谪戍镇海卫。先生欣然就道，特以老亲为念。时余以御史按闽，先生自忘其为迁客，余亦忘之，往来商订，互有裨益。己丑，朝廷正郊典，恩下得解戍还。先生果克终孝养嗣，又两遇恩诏，得复官致仕。壬辰春一二月，遭父母兄弟四丧，先生哀毁骨立，甘块茹蔬，几不自存，人咸苦之。知者谓先生得遂初心，忠孝两无疚云。服阙，先生出越拜阳明先师墓，为经理其家政。寻归，大会明水山中，四方来学者后先千百人，先生委曲造就为多。继以山中阻越弗便，乃移会于城之拟岘台，更寒暑弗易。
丙申中，过余白水山中，益觉明健愈前。既又同余与东廓君为华盖山之游，既又赴念庵诸君青原之会，既又会荆川唐君、南玄戚君、龙溪王君、绪山銭君相与究竟归宿，怡性于天台、雁荡、匡庐、五老之间，而五岳之兴勃不自已。己酉，复就余山房，新知卓论，亹亹不倦。自是赴冲玄大会，自是出访甘泉湛老诸杰。丙辰，复来问余，北归，持议益坚而定，反复论较，余无裨于先生，先生未必无裨于余。余老病日臻，每恨不得继见。先生亦复重耳，默坐一室，犹不废书札论学。闻其诗曰：“帝固黜尔聪，俾尔日跻敬。”余咲曰：“先生守静笃矣。”
未几，以讣闻。嗟嗟悲乎，何天夺良朋之速也？余悼痛方殷，令子本、朱、休衰绖踵门，执其乡节推舒君所著状，蕲余言树碑。呜呼！余年先先生而生，先生先余年而萎。既老而失良朋，余尚忍言哉？先生孝友忠信之行，孚于乡族；正直謇谔之节，振于朝暮；造诣涵养之深，泄于文章。至于阳明先师之学，奉为蓍龟，不以穷通二其志，不以老壮易其守，遭险而不阻，负谤而不疑，商榷阐明之功通于遐迩。东南士人类知阳明先师之学，先生大有力焉。故余与议论终老而不以为倦，识悟少异而不以为贰，辗转订正，期于相成而已。呜呼！先生已矣，盖棺之论定矣！国有史，乡有祀，太史有志铭，诸名公有诔言，不可诬也。余方励耄年，谁能辅余以一息之不懈哉？颓笔属文，树之崇碑，昭揭于南冈之原。人地道轨，相为昭映。老成宿德，贤子令孙，永永有辞，而死生交情，幽明符验，又有出于言语文字之外矣!余尚忍言哉？
撰次之既，将尘先生未瞑之神，复闻火罹于家，烈焰飘荡，庐舍几为之尽。先生柩厝旁舍，众共危之，方图别徙，不逾时而长颷顿返，若有神以护之，非惟未惊先生幽栖之舍，而连次里者咸护保全。于是，众咸欢呼，颂先生之得天者不辍。昔许伯遭母丧，戢火抚柩而俱焚，君子谓伯也尽乎人而未能幸乎天。先生之子，当是时也，谅亦有伯捐身抚戢之心，而卒幸乎天。呜呼！天其有意于先生耶？先生其克当于天心耶？兹固口碑心史之灼，垂宇宙而不朽也，焉用文？虽然，事以言传，文之不可无也审矣。则纪而用系以诗，乃作诗曰：
嗟嗟先生，象山之乡，卓闻良知，旷矣翱翔。为邦司直，为世景行。履险若夷，罹变若常。召谤负怨，靡自阻丧。矢心圣学，甘同瑞酿，引翼后来，惠风载扬。忠告嘿识，曰笃不忘。祝融鼓祸，庐舍就荒，反风息燎，灵輀保藏。天心仁爱，腾愉无疆。树兹崇碑，万祀有光。贤胤似之，楚楚冠裳。宫保敷词，宇宙煌煌。式之瞻之，凛然以将。
嘉靖癸未岁仲龝之吉，赐进士荣禄大夫太子太保兵部尚书吉永丰聂双江聂豹撰。
《阳明年谱》所记陈明水言行
（正德十五年六月）是月至赣。
先生至赣，大阅士卒，教战法。江彬遣人来觇动静，相知者俱请回省，无蹈危疑。先生不从，作《啾啾吟》解之，有曰：“东家老翁防虎患，虎夜入室衔其头。西家小儿不识虎，持竿驱虎如驱牛。”且曰：“吾在此与童子歌诗习礼，有何可疑？”门人陈九川等亦以为言。先生曰：“公等何不讲学！吾昔在省城，处权竖祸在目前，吾亦帖然。纵有大变，亦避不得。吾所以不轻动者，亦有深虑焉耳。”
（十五年）九月还南昌。
是时，陈九川、夏良胜、万潮、欧阳德、魏良弼、李遂、舒芬及裘衍日侍讲席。而巡按御史唐龙、督学佥事邵锐，皆守旧学相疑。唐复以撤讲择交相劝。先生答曰：“吾真见得良知人人所同，特学者未得启悟，故甘随俗习非。今苟以是心至吾，又为一身疑谤，拒不与言，于心忍乎？求真才者譬之淘沙而得金，非不知沙之汰者十去八九，然未能舍沙以求金为也。”当唐、邵之疑，人多畏避，见同门方巾中衣而来者，俱指为异物。独王臣、魏良政、良器、钟文奎、吴子金等挺然不变，相依而起者日众。
十有六年辛巳，先生五十歳，在江西。
正月，居南昌。是年，先生始揭致良知之教。先生闻前月十日，武宗驾入宫，始舒忧念。自经宸濠、忠泰之变，益信良知真足以忘患难、出生死，所谓考三王、建天地、质鬼神、俟后圣无弗同者，乃遗书守益曰：“近来信得‘致良知’三字真圣门正法眼藏。往年尚疑未尽，今自多事以来，只此良知无不具足。譬之操舟得舵，平澜浅濑无不如意；虽遇颠风逆浪，舵柄在手，可免没溺之患矣。”一日，先生喟然发叹。九川问曰：“先生何叹也？”曰：“此理简易明白若此，乃一经沈埋数百年。”九川曰：“亦为宋儒从知解上入，认识神为性体，故闻见日益，障道日深耳。今先生拈出‘良知’二字，此古今人人真面目，更复奚疑？”先生曰：“然。譬之人有冒别姓坟墓为祖墓者，何以为辩？只得开圹将子孙滴血，真伪无可逃矣。我此‘良知’二字，实千古圣圣相传一点滴骨血也。”
五月，集门人于白鹿洞。
是月，先生有归志，欲同门久聚，共明此学。适南昌府知府吴嘉聪欲成府志，时蔡宗兖为南 康府教授，主白鹿洞事，遂使开局于洞中，集夏良胜、舒芬、万潮、陈九川同事焉。先生遗书促邹守益曰：“醉翁之意，盖有在不专以此烦劳也。区区归遁有日，圣天子新政英明。如谦之亦宜束装北上，此会宜急圗之，不当徐徐而来也。”
（嘉靖）十八年己亥，江西提学副使徐阶建仰止祠于洪都，祀先生。
自阶典江西学政，大发师门宗旨，以倡率诸生。于是同门吉安 邹守益、刘邦采、罗洪先，南昌 李遂、魏良弼、良贵、王臣、裘衍，抚州 陈九川、傅默、吴悌、陈介等，与各郡邑选士，俱来合会焉。魏良弼立石纪事。




陈九川人物评价
编辑

陈明水先生是阳明后学的重要代表之一，他与邹东廓、欧阳南野、聂双江、魏水洲等人一起推动了江右王学的兴起，是江右王学中“最着于师门者”（王慎中《明水文集序》）。他的著作被后人搜集，编为《明水文集》，清修《四库全书》为其存目。
黄宗羲[1] 
《明儒学案》《郎中陈明水先生九川》
陈九川字惟浚，号明水，临川人也。母梦吞星而娠。年十九，为李空同所知。正德甲戌进士。请告三年，授太常博士。武宗欲南巡，先生与舒芬、夏良胜、万潮连疏谏止，午门荷校五日，杖五十，除名。世宗即位，起原官。进礼部员外郎、郎中，以主客裁革妄费，群小恨之。张桂与铅山有隙，诬先生以贡玉餽宏，使通事胡士绅讼之，下诏狱榜掠，谪镇海卫。已遇恩诏复官。致仕。周流讲学名山，如台宕、罗浮、九华、匡庐，无不至也。晚而失听，书札论学不休。一时讲学诸公，谓明水辩驳甚严，令人无躲避处。嘉靖四十一年八月卒，年六十九。
先生自请告入虔师阳明，即自焚其著书。后凡再见，竟所未闻。阳明殁，往拜其墓，复经理其家。先生自叙谓：“自服先师致知之训，中间凡三起意见，三易工夫，而莫得其宗。始从念虑上长善消恶，以视求之於事物者要矣。久之自谓瀹注支流，轮回善恶，复从无善无恶处认取本性，以为不落念虑直悟本体矣。既已复觉其空倚见悟，未化渣滓，复就中恒致廓清之功，使善恶俱化，无一毫将迎意必之翳，若见全体，炯然炳於几先，千思百虑，皆从此出。即意无不诚，发无不中，才是无善无恶实功。从大本上致知，乃是知几之学。自谓此是圣门绝四正派，应悟入先师致知宗旨矣。乃后入越，就正龙溪，始觉见悟成象，怳然自失。归而求之，毕见差谬，却将诚意看作效验，与格物分作两截，反若欲诚其意者，在先正其心，与师训圣经矛盾倒乱，应酬知解，两不凑泊，始自愧心汗背，尽扫平日一种精思妙解之见，从独知几微处谨缉熙，工夫才得实落於应感处。若得个真几，即迁善改过，俱入精微，方见得良知体物而不可遗，格物是致知之实，日用之间都是此体，充塞贯通，无有间碍。致字工夫，尽无穷尽，即无善无恶非虚也，迁善改过非粗也。始信致知二字，即此立本，即此达用，即此川流，即此敦化，即此成务，即此入神，更无本末精粗内外先后之间。证之古本序中，句句吻合，而今而后，庶几可以弗畔矣。”
按阳明以致良知为宗旨，门人渐失其传，总以未发之中，认作已发之和，故工夫只在致知上，甚之而轻浮浅露，待其善恶之形而为克治之事，已不胜其艰难杂糅矣。故双江、念菴以归寂救之，自是延平一路上人。先生则合寂感为一，寂在感中，即感之本体，感在寂中，即寂之妙用。阳明所谓“未发时惊天动地，已发时寂天寞地”，其义一也，故其谓双江曰：“吾丈胸次广大，荡荡渊渊，十年之前，却为蛰龙屈蠖二虫中作祟，欠欲窃效砭箴，愧非国手，今赖吾丈精采仙方，密炼丹饵，将使凡胎尽化，二虫不知所之矣。”是先生与偏力於致知者大相迳庭。顾念菴铭其墓犹云：“良知即未发之中，无分於动静者也。”指感应於酬酢之迹，而不於未发之中，恐於致良知微有未尽。是未契先生宗旨也。
黄宗羲认为，阳明之后，“门人渐失其传”，很多门人弟子“轻浮浅露”，聂豹，罗洪先之归寂，“自是延平一路上人”。只有陈九川“合寂感为一，寂在感中，即感之本体。感在寂中，即寂之妙用。”可见黄宗羲基本以江右王学为王学正传的角度看待陈九川的，并把其作为良知流弊的拯救者。
陈九川为江右第一代门人重要的一员,其亲炙阳明的时间比东廓(邹守益),南野(欧阳德)都来得早，当年亲受师教的机会也都比两人来得多，另外他也参与《传习录》的校刻工作,於是以其思想内涵作为王门后学发展的参考指标，并不为过，其重要性不容被轻忽而抹煞,然在江右亲炙阳明之诸学者中，相较於后人对欧阳南野，邹东廓与聂双江的熟悉度与重视度，陈明水的地位反显得无足轻重，从日前研究成果的数量便反映了这个事实，故今有重新厘清其思想内涵的必要性与迫切性。摊展其良知观的发展历程，并探讨他对良知的理解，最后再勘验其说是否符合师说，以及重新审视他在王门后学中的定位。
明朝郡人在临川县南三里建《五贤祠》 祀 陆九渊、吴澄明、吴与弼、陈九川、吴悌。　康熙十年移建于府学后。
抚州拟岘台明嘉靖二十五年（公元1546年）三修，由同知陈一贯主持，陈九川作记。




陈九川个人作品
编辑

《明水陈先生集》14卷  《传习续录》
参考资料



1.
  
黄宗羲．明儒学案：清 康熙年间，1676



词条标签：


人物





