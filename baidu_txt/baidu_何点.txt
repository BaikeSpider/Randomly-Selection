何点

何点，何求弟，南朝人物，庐江灊人也，少不仕。宋世征为太子洗马，不就。隐居东离门卞望之墓侧。性率到，鲜狎人物。建元中，褚渊、王俭为宰相，点谓人曰：“我作《齐书》已竟，赞云：‘渊既世族，俭亦国华。不赖舅氏，遑恤外家。’欲俭候之，知不可见，乃止。永明元年，征中书郎。豫章王命驾造门，点从后门逃去。竟陵王萧子良闻之，曰：“豫章王尚不屈，非吾所议。”遗点嵇叔夜酒杯、徐景山酒鎗以通意。点常自得，遇酒便醉，交游宴乐不隔也。永元中，京师频有军寇，点尝结裳为袴，与崔慧景共论佛义，其语默之迹如此。
